---
title: "Dsop V2oed Juridisk"
id: "dsop_v2oed_juridisk"
slug: "dsop_v2oed_juridisk"
---

﻿---
title: Juridiske rammebetingelser Oppgjør etter dødsfall
keywords: sample
sidebar: main_sidebar
permalink: dsop_v2oed_juridisk.html
folder: section1
toc: false
---

<i>Denne siden oppsummerer hvilke juridiske rammebetingelser som tjenesten Oppgjør etter dødsfall opererer under.</i> 

<i>Digitaliseringsdirektoratet (Digdir) har utviklet en digital dødsboløsning for arvinger der et digitalt dødsbo etter den avdøde opprettes ved at tingretten oversender informasjon om den avdøde og informasjon om arveberettigede med formuesfullmakt eller skifteattest.</i> 

<i>På bakgrunn av informasjonen fra tingretten vil Digdir hente kontoopplysninger inn i det digitale dødsboet, dvs. formue og gjeld fra finansforetak samt transaksjonsoversikt. Se mer på [Om tjenesten Oppgjør etter dødsfall](https://dokumentasjon.dsop.no/dsop_v2oed_about.html).</i>

<i>For mer informasjon om DSOP avtaler og generelle juridiske rammebetingelser på tvers av tjenestene, se [Avtaler og juridiske rammebetingelser](https://dokumentasjon.dsop.no/dsop_dsop_avtaler_og_juridisk.html).</i>

## Hjemler for Digitaliseringsdirektoratet  (org.nr 974 720 760)

Det rettslige grunnlaget for at Digitaliseringsdirektoratet (Digdir) kan innhente informasjon gjennom DSOP Oppgjør etter dødsfall følger av Lov om arv og dødsboskifte (arveloven) [§ 92 første ledd](https://lovdata.no/lov/2019-06-14-21/§92) og [§ 118](https://lovdata.no/lov/2019-06-14-21/§118), jf. [§ 88 a](https://lovdata.no/dokument/NL/lov/2019-06-14-21/KAPITTEL_3-1#%C2%A788a), jf. [forskrift om Digitalt dødsbo](https://lovdata.no/dokument/SF/forskrift/2024-12-19-3276). 

Etter arveloven § 92 første ledd første punktum jf. tredje punktum, og arveloven § 118 syvende ledd, har arving rett på opplysninger om arvelaters formues- og gjeldsforhold, herunder saldo på dødsfallstidspunktet og transaksjonsdata de tre siste månedene før dødsfallet. I tillegg til transaksjonsdata de tre siste månedene før dødsfallstidspunktet, gir tjenesten saldo på spørretidspunktet, og eventuelle transaksjoner mellom dødsfallstidspunktet og spørretidspunktet. 

Utlevering med hjemmel i arveloven § 92 første ledd og § 118, jf. § 88 a, jf. forskrift om Digitalt dødsbo § 4 tredje ledd representerer en lovregulert opplysningsplikt slik at taushetsplikten i finansforetakslovens § 16-2 første ledd mv. ikke er til hinder for å gi opplysninger.
 
Det følger av forskrift om Digitalt dødsbo § 1 tredje ledd at finansforetak skal legge til grunn at de som får tilgang til Digitalt dødsbo har enten formuesfullmakt, skifteattest eller skiftefullmakt.  	 
Utlevering av bankopplysninger om enkeltpersoner fra finansforetak mv. til Digdir og den videre behandlingen av opplysningene i Digitalt dødsbo, utgjør behandling av personopplysninger etter personvernforordningen artikkel 4 nr. 2. Opplysninger om døde personer omfattes ikke av personopplysningsloven, men personopplysninger om levende personer som behandles i forbindelse med avdødes konto- og transaksjonsopplysninger omfattes av personvernregelverket.

Finansforetakets behandlingsgrunnlag for utlevering av personopplysninger (vedrørende andre enn avdøde) via løsningen er personvernforordningen artikkel 6 nr. 1 bokstav c.  


<br>

<table>
  <tr>
    <th>Brukstilfelle</th>
    <th>Lovhjemmel som benyttes i forbindelse med utlevering av opplysninger</th>
    <th>Endepunkter i DSOP Kontrollinformasjon fellesstandard</th>
    <th>Gyldige forespørsler og datautlevering</th>
  </tr>
  <tr>
    <td>Innhenting av kundeforhold</td>
    <td>Lov om arv og dødsboskifte (arveloven) § 92 første ledd, jf. forskrift om Digitalt dødsbo</td>
    <td>Se <a href="https://dokumentasjon.dsop.no/dsop_v2oed_l%C3%B8sningsbeskrivelse.html#tillatte-endepunkter-i-trinn-1-for-tjenesten-oppgj%C3%B8r-etter-d%C3%B8dsfall">Tillatte endepunkter i trinn 1 for tjenesten Oppgjør etter dødsfall</a></td>
    <td>Se <a href="https://dokumentasjon.dsop.no/dsop_v2oed_l%C3%B8sningsbeskrivelse.html#gyldig-foresp%C3%B8rsel---trinn-1">Gyldig forespørsel - Trinn 1</a></td>
  </tr>
  <tr>
    <td>Innhenting av kontoopplysninger</td>
    <td>Lov om arv og dødsboskifte (arveloven) §92 første ledd og § 118, jf. § 88a, jf. forskrift om Digitalt dødsbo</td>
    <td>Se <a href="https://dokumentasjon.dsop.no/dsop_v2oed_l%C3%B8sningsbeskrivelse.html#tillatte-endepunkter-i-trinn-2-for-tjenesten-oppgj%C3%B8r-etter-d%C3%B8dsfall">Tillatte endepunkter i trinn 2 for tjenesten Oppgjør etter dødsfall</a></td>
    <td>
      <u>Forespørsel:</u> <br> Se <a href="https://dokumentasjon.dsop.no/dsop_v2oed_l%C3%B8sningsbeskrivelse.html#gyldig-foresp%C3%B8rsel---trinn-2">Gyldig forespørsel - Trinn 2</a> <br><br>
      <u>Datautlevering:</u> <br>
      <ul>
        <li>Se <a href="https://dokumentasjon.dsop.no/dsop_v2oed_l%C3%B8sningsbeskrivelse.html#utlevering-for-accounts-kontoliste">Gjeldende utlevering for Kontoliste</a></li>
        <li>Se <a href="https://dokumentasjon.dsop.no/dsop_v2oed_l%C3%B8sningsbeskrivelse.html#utlevering-for-account-details-kontodetaljer">Gjeldende utlevering for Kontodetaljer (Saldo)</a></li>
        <li>Se <a href="https://dokumentasjon.dsop.no/dsop_v2oed_l%C3%B8sningsbeskrivelse.html#utlevering-for-transactions-transaksjoner">Gjeldende utlevering for Transaksjoner</a>
        </li>
      </ul>
    </td>
  </tr>
</table>

<br>

<h2> Endringslogg </h2>

<table>
  <tr>
    <th>Dato</th>
    <th>Versjon</th>
    <th>Endring</th>
   </tr>
  <tr> 
    <td>10.06.2025</td>
    <td>1.0</td>
    <td>Publisering av juridiske rammebetingelser</td>
   </tr> 
</table>   


