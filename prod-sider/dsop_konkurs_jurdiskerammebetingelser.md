---
title: "Juridiske rammebetingelser"
slug: "dsop_konkurs_juridiskerammebetingelser"
id: "dsop_konkurs_juridiskerammebetingelser"
keywords: ["sample"]
---

Denne siden oppsummerer hvilke juridiske rammebetingelser prosjektet opererer under.

*Merk: I skrivende stund er aktørene i dialog for å erstatte pilotavtalene med permanent driftsavtale for perioden etter piloten.
Når man har kommet frem til en slik driftsavtale (evt. et sett med avtaler) så vil dette dokumentet bli oppdatert.*

## Hjemler
Hjemlene som er listet under er de som er vedtatt brukt i løsningen og som derfor er reflektert i de juridiske avtalene mellom aktørene.
Dersom aktørene blir enige om endringer i hjemlene som skal benyttes, så vil dette dokumentet (og gjeldende avtaler) bli endret tilsvarende.

### Hjemler for Bostyrer
Bostyrer har hjemmel til å innhente kontoopplysninger for å skaffe seg en oversikt over midlene i boet.
Dette er i tråd med konkurslovens system, hvor det blant annet i konkurslovens &sect; 79 femte ledd er nedfelt at «med mindre retten beslutter å gjøre det selv,
skal bostyreren videre sende underretning om konkursåpningen til (...) de banker (...) hvor skyldneren har innskudd»,
og i konkurslovens &sect; 85 hvor det fremgår at det påhviler bostyrer «å skaffe rede på hva som hører til boets masse».

Behovene skissert i dette dokumentet faller inn under dagens hjemler.

Brukstilfelle | Lovhjemmel (BRREG benytter eksakt denne tekststrengen og den er URL-enkodet i forespørselen)
-----|-----
Innhenting av saldo, transaksjoner og evt. innhenting av ytterligere opplysninger | kkl. &sect;156 (3) og (4), jf. kkfor.&sect;21

## Andre relevante lover og bestemmelser
Bankene er regulert av en rekke bestemmelser og underlagt tilsyn fra bl.a Finanstilsynet og Datatilsynet.

### IKT Forskriften
[IKT-forskriftens &sect; 1, 2. ledd](https://lovdata.no/dokument/SF/forskrift/2003-05-21-630?q=IKT%20Forskriften) sier *«For eksterne brukere av foretakets IKT-systemer skal det foreligge avtaler som sikrer at
forskriftens krav til sikkerhet og dokumentasjon ivaretas».*

På dette grunnlaget ble det besluttet at det bør foreligge en avtale mellom Brønnøysundregistrene og Bits på vegne av bankene.

### Finansforetaksloven
[Finansforetakslovens &sect; 16-2 (6)](https://lovdata.no/dokument/NL/lov/2015-04-10-17?q=Finansforetaksloven) gir anvisning på at
*«Et finansforetak skal ha kontrollordninger for å sikre at kundeopplysninger blir behandlet på en betryggende måte og at uvedkommende ikke får tilgang eller kjennskap til opplysningene».*

Avtalen mellom Bits og Brønnøysundregistrene pålegger Brønnøysundregistrene å ha systemer og løsninger på plass som sikrer at kun den bostyrer som er utpekt av Tingretten har tilgang til debitors kontoopplysninger.

### Lov om behandling av personopplysninger (personopplysningsloven)
Det er avklart mellom avtaleansvarlige hos aktørene at når bankene utleverer kontoinformasjon til bostyrer (basert på hjemler) så er det å anse som oversendelse av data
fra behandlingsansvarlig til behandlingsansvarlig. Det betyr at når data er overlevert til bostyrer, så trenger ikke/skal ikke bankene kontrollere hvordan bostyrer
behandler de data de har fått. Det forutsettes at bostyrer har kontroll på sin behandling av opplysningene.

## Endringslogg

| Dato | Endring | Link i dokumentasjon |
| ------------- | ------------------------ |  | |   | |

