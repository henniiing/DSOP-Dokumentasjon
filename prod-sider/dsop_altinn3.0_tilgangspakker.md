---
title: "Altinn 3.0"
slug: "dsop_altinn3.0_tilgangspakker"
id: "dsop_altinn3.0_tilgangspakker"
keywords: ["sample"]
---

# Tilgangspakker
*(foreløpig plan - klar til juni/juli)*
<br \/>

*NB: Det vil komme mer informasjon om hvilke roller som berøres av endringene, samt når finansforetakene kan begynne å ta i bruk de nye tilgangspakkene.*

Dagens roller i Altinn 2 skal erstattes av tilgangspakker. Dette er en endring som vil påvirke både tjenesteeiere, sluttbrukersystemleverandører og sluttbrukere. Tilgangspakker styrer hvem som skal ha tilgang til en tjeneste og erstatter tidligere rolle og rettighetsoppsett i Altinn. Tilgangspakken knyttes opp til en ressurs for å styre hvem som skal kunne bruke tjenesten. Det vil kreve delegering på nytt for tilgangspakkene (med unntak av noen spesifikke roller). Gamle roller vil gradvis gi færre tilganger, og forsvinne helt seinest juni 2026. Rollene vil bli delt i kategorier som innehaver en rekke tilgangspakker. Inni de ulike tilgangspakkene vil man kunne få tilgang til ulike ressurser. Hensikten med tilgangspakker er at det vil være mer spesifikke tilganger slik at man ikke får tilgang til mye mer enn det man faktisk trenger. Det vil være mulig å knytte tjenester til flere ulike tilgangspakker samtidig. 

Rollen som "hovedadministrator" vil ikke bli berørt av denne endringen. Det er viktig å sikre at alle som trenger denne rollen, fortsatt har den tildelt. Det er foreløpig usikkert om roller knyttet til Maskinporten vil bli påvirket, og vi anbefaler å følge med på oppdatert informasjon fra Digitaliseringsdirektoratet for eventuelle endringer.

### Tjenester som kan påvirkes av endringene inkluderer, men er ikke begrenset til:

- Samtykkebasert lånesøknad (SBL)

- Syke- og Uføreopplysninger fra NAV (SSU)

- Saldo på studielån 

- Data for ajourhold av OTP i privat sektor

- Transportløyvegaranti

<br \/>

**Mer informasjon om tilgangspakker:**

[Tilgangspakker (Samarbeidsportalen)](https://samarbeid.digdir.no/altinn/tilgangspakker/2364)

[Oversikt over de nye tilgangspakkene (Altinn Studio)](https://docs.altinn.studio/authorization/what-do-you-get/accessgroups/accessgroups/)

