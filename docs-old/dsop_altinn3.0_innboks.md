---
title: "Altinn 3.0"
slug: "dsop_altinn3.0_innboks"
id: "dsop_altinn3.0_innboks"
keywords:
  - "sample"
---

# Ny innboks/arbeidsflate

Altinn 3 introduserer en ny felles løsning på altinn.no som samler dialoger og meldinger fra Dialogporten i én oversikt. Denne løsningen erstatter dagens innboks og arkiv, og gir en mer organisert og effektiv kommunikasjonsplattform hvor meldinger knyttet til samme sak samles i én tråd. Sluttbrukere vil kunne kommunisere på ett sted, uavhengig av hvilken plattform de bruker. Dataene hentes fra samme kilde, noe som gjør at samtaler kan oppdaterer og gjenspeiles på tvers av plattformer. I dagens innboks er det ikke like enkelt for brukere å se hva som henger sammen når alt kommer som enkeltstående meldinger. Det sentrale i løsningen er at meldinger relatert til samme sak blir samlet i en dialog. Dialogene blir også beriket med nyttig informasjon, som sakens status, hvem som har sett meldingen og hva som har skjedd tidligere i tråden. Søkefunksjonen blir også forbedret, samme gjelder mappestruktur og bulkoperasjoner, slik at brukerne lettere kan organisere sine meldinger og flytte og slette i færre operasjoner.   

For finansforetak som bruker meldingsboks-API-er, må disse endres til Dialogporten for å motta informasjon. Den nye arbeidsflaten vil vise dialoger fra alle etater, men ved innlogging på etatens egne nettsteder, som skatteetaten.no, vises kun relevant informasjon for den etaten. 

<br >

**Mer informasjon om innboks/arbeidsflate:** 

[Arbeidsflate (Samarbeidsportalen)](https:/samarbeid.digdir.no/altinn/arbeidsflate/2350)