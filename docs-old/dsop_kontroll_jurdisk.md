---
title: "Dsop Kontroll Jurdisk"
id: "dsop_kontroll_jurdisk"
slug: "dsop_kontroll_jurdisk"
---

﻿---
title: Juridiske rammebetingelser
keywords: sample
sidebar: main_sidebar
permalink: dsop_kontroll_juridisk.html
folder: section1
---

Juridiske rammebetingelser for DSOP-tjenester som baseres på DSOP Kontroll Fellesstandard ligger i menyen under de konkrete tjenestene.

## Andre relevante lover og bestemmelser	
I tillegg til de hjemlene etatene kan vise til for å få utlevert kontoinformasjon, må bankene også
forholde seg til andre lover og regler – som bl.a. Finanstilsynet og Datatilsynet kontrollerer at de
etterlever. 

### [IKT Forskriften](https:/lovdata.no/dokument/SF/forskrift/2003-05-21-630?q=IKT)
IKT-forskriften § 1, 2. ledd sier *«For eksterne brukere av foretakets IKT-systemer skal det foreligge
avtaler som sikrer at forskriftens krav til sikkerhet og dokumentasjon ivaretas».*

På dette grunnlaget ble det besluttet at det bør foreligge en avtale mellom partene (selv om etatene har
hjemmel for å kreve å få kontoinformasjon utlevert). 


### [Finansforetaksloven](https:/lovdata.no/dokument/NL/lov/2015-04-10-17?q=Finansforetaksloven)

Finansforetaksloven § 16-2 (5) gir anvisning på at *«Et finansforetak skal ha kontrollordninger for å
sikre at kundeopplysninger blir behandlet på en betryggende måte og at uvedkommende ikke får
tilgang eller kjennskap til opplysningene».*


Dersom etaten som sender forespørsel/krav om utlevering av kontoinformasjon har en hjemmel som
ikke er begrenset til hvem fra etaten som sender forespørselen, så skal det være tilstrekkelig for
bankene å verifisere at forespørselen kommer fra riktig etat (for eksempel Skatteetaten).

Hvis, derimot, etaten har flere hjemler og minst en av dem bare kan brukes under spesielle vilkår – hva
må banken da kunne forvente av kontrollmulighet før kontoinformasjonen utleveres? Arbeidet med
driftsavtalen(e) inkluderer en diskusjon om dette tema og man har involvert Finanstilsynet i denne
prosessen. 

### [Lov om behandling av personopplysninger (personopplysningsloven)](https:/lovdata.no/dokument/NL/lov/2018-06-15-38)
Det er avklart mellom avtaleansvarlige hos aktørene at når bankene utleverer kontoinformasjon til en
av de deltagende etatene (basert på de hjemler de har) så er det å anse som oversendelse av data fra
behandlingsansvarlig til behandlingsansvarlig. Det betyr at når data er overlevert til etaten, så trenger
ikke/skal ikke bankene kontrollere hvordan etatene behandler de data de har fått. 

### [Foreldelsesloven](https:/lovdata.no/dokument/NL/lov/1979-05-18-18#shareModal)
"AccountInfoRequestID" må logges og lagres i 13 år. Det begrunnes med følgende:

Dersom fordringshaver mangler kunnskap om et erstatningskrav som følge av mislighold forlenges den alminnelige foreldelsesfristen. Det følger av [foreldelsesloven § 10](https:/lovdata.no/dokument/NL/lov/1979-05-18-18#shareModal):


*1. Dersom fordringshaveren ikke har gjort fordringen gjeldende fordi han manglet nødvendig kunnskap om fordringen eller skyldneren, inntrer foreldelse tidligst 1 år etter den dag da fordringshaveren fikk eller burde skaffet seg slik kunnskap.*<br >
*2. Kan foreldelse ikke avbrytes på grunn av norsk eller fremmed lov eller annen uovervinnelig hindring som ikke beror på fordringshaverens egne forhold, inntrer foreldelse tidligst 1 år etter den dag da hindringen opphørte.*<br >
*3. Dersom skyldneren har forlatt landet etter at fordringen oppsto, og fordringshaveren bare kan avbryte foreldelse ved skritt etter § 23, inntrer foreldelse tidligst 1 år etter den dag da fordringshaveren fikk eller burde ha skaffet seg kunnskap om at skyldneren igjen har alminnelig verneting her i riket, eller om at foreldelsen kan avbrytes ved andre skritt enn etter § 23.*<br >
*4. Foreldelsestiden kan ikke forlenges etter denne paragraf med mer enn til sammen 10 år. Fristene i § 9 nr. 2 for krav på skadeserstatning m.m. kan ikke forlenges etter nærværende paragraf. Ellers gjelder paragrafen for andre frister og tilleggsfrister etter denne lov.*<br >

 Den alminnelige foreldelsesfristen er 3 år, dette følger av [Foreldelsesloven § 2](https:/lovdata.no/dokument/NL/lov/1979-05-18-18#shareModal): *Den alminnelige foreldelsesfrist er 3 år.*


## Endringslogg

| Dato     | Endring                   | Link i dokumentasjon                                                                                            |
|----------|---------------------------|-----------------------------------------------------------------------------------------------------------------|
| 19.02.20 | Lagt inn foreldelsesloven | [Foreldelsesloven](https:/dokumentasjon.dsop.no/dsop_kontroll_juridisk.html#foreldelsesloven) |
